# 微子第十八

## 篇名说明

本篇以首章"微子去之"中的"微子"命名。微子是商纣王的庶兄。

## 主要内容

本篇共11章，主要记载：
- 历史上圣贤出处的选择
- 隐逸人物的事迹
- 孔子周游列国的经历
- 对乱世中处世态度的讨论

## 全文

微子去之，箕子为之奴，比干谏而死。孔子曰：「殷有三仁焉。」

柳下惠为士师，三黜。人曰：「子未可以去乎？」曰：「直道而事人，焉往而不三黜？枉道而事人，何必去父母之邦？」

齐景公待孔子曰：「若季氏，则吾不能；以季、孟之间待之。」曰：「吾老矣，不能用也。」孔子行。

齐人归女乐，季桓子受之，三日不朝，孔子行。

楚狂接舆歌而过孔子曰：「凤兮！凤兮！何德之衰？往者不可谏，来者犹可追。已而！已而！今之从政者殆而！」孔子下，欲与之言。趋而辟之，不得与之言。

长沮、桀溺耦而耕。孔子过之，使子路问津焉。长沮曰：「夫执舆者为谁？」子路曰：「为孔丘。」曰：「是鲁孔丘与？」曰：「是也。」曰：「是知津矣。」问于桀溺。桀溺曰：「子为谁？」曰：「为仲由。」曰：「是鲁孔丘之徒与？」对曰：「然。」曰：「滔滔者天下皆是也，而谁以易之？且而与其从辟人之士也，岂若从辟世之士哉？」耰而不辍。子路行以告。夫子怃然曰：「鸟兽不可与同群，吾非斯人之徒与而谁与？天下有道，丘不与易也。」

子路从而后，遇丈人，以杖荷蓧。子路问曰：「子见夫子乎？」丈人曰：「四体不勤，五谷不分，孰为夫子？」植其杖而芸。子路拱而立。止子路宿，杀鸡为黍而食之，见其二子焉。明日，子路行以告。子曰：「隐者也。」使子路反见之。至，则行矣。子路曰：「不仕无义。长幼之节，不可废也；君臣之义，如之何其废之？欲洁其身，而乱大伦。君子之仕也，行其义也。道之不行，已知之矣。」

逸民：伯夷、叔齐、虞仲、夷逸、朱张、柳下惠、少连。子曰：「不降其志，不辱其身，伯夷、叔齐与！」谓：「柳下惠、少连，降志辱身矣，言中伦，行中虑，其斯而已矣。」谓：「虞仲、夷逸，隐居放言，身中清，废中权。我则异于是，无可无不可。」

大师挚适齐，亚饭干适楚，三饭缭适蔡，四饭缺适秦，鼓方叔入于河，播鼗武入于汉，少师阳、击磬襄入于海。

周公谓鲁公曰：「君子不施其亲，不使大臣怨乎不以。故旧无大故，则不弃也。无求备于一人。」

周有八士：伯达、伯适、仲突、仲忽、叔夜、叔夏、季随、季騧。

## 重要语句

- **殷有三仁焉** - 殷朝有三位仁人：微子、箕子、比干
- **往者不可谏，来者犹可追** - 过去的事情已经无法挽回，未来的事情还可以追赶
- **滔滔者天下皆是也，而谁以易之** - 天下像洪水一样混乱，谁能改变它呢
- **鸟兽不可与同群，吾非斯人之徒与而谁与** - 不能与鸟兽同群，我不与世人同群又与谁同群呢
- **天下有道，丘不与易也** - 如果天下有道，我就不参与变革了
- **四体不勤，五谷不分** - 四肢不劳动，五谷分不清
- **不仕无义** - 不做官就没有道义
- **无可无不可** - 没有什么一定可以，也没有什么一定不可以

本篇主要记载了孔子对历史上"逸民"（隐士）的评价，以及孔子与他们不同的处世态度。孔子虽然赞同隐士们的品德，但认为自己不能像他们那样避世，而是要坚持"知其不可而为之"的精神，在乱世中实践自己的理想。

著名的"楚狂接舆歌"、"长沮桀溺"、"子路遇丈人"等故事，反映了孔子积极入世的态度与隐士避世态度的对比。
